---
layout: page
title: Letture e canti per la Veglia Pasquale
permalink: /canti/veglia_pasquale/
---

## Ingresso   
{% include canti/L106.md %}   

## Exsultet

<p>
Esulti il coro degli angeli,<br>
esulti l'assemblea celeste:<br>
un inno di gloria saluti il trionfo del Signore risorto.<br>
Gioisca la terra inondata da così grande splendore:<br>
la luce del Re eterno ha vinto le tenebre del mondo.<br>
Gioisca la madre Chiesa, splendente della gloria del suo Signore,<br>
e questo tempio tutto risuoni<br>
per le acclamazioni del popolo in festa.<br>
E voi, fratelli carissimi,<br>
qui radunati nella solare chiarezza di questa nuova luce,<br>
invocate con me la misericordia di Dio onnipotente.<br>
Egli che mi ha chiamato, senza alcun merito,<br>
nel numero dei suoi ministri, irradi il suo mirabile fulgore,<br>
perché sia piena e perfetta la lode di questo cero.<br><br>

<b>R. Tu sei la luce. Tu sei la vita. Gloria a Te Signore!</b><br><br>

Il Signore sia con voi.<br>
<i>E con il tuo spirito.</i><br><br>


In alto i nostri cuori.<br>
<i>Sono rivolti al Signore.</i><br><br>

Rendiamo grazie al Signore, nostro Dio.<br>
<i>È cosa buona e giusta.</i><br><br>


È veramente cosa buona e giusta<br>
esprimere con il canto l'esultanza dello spirito,<br>
e inneggiare al Dio invisibile, Padre onnipotente,<br>
e al suo unico Figlio, Gesù Cristo nostro Signore.<br><br>

Egli ha pagato per noi all'eterno Padre il debito di Adamo,<br>
e con il sangue sparso per noi<br>
ha cancellato la condanna della colpa antica.<br>
Questa è la vera Pasqua, questa è la vera Pasqua<br>
in cui è ucciso il vero Agnello,<br>
che con il suo sangue consacra le case dei fedeli.<br>
Questa è la notte in cui hai liberato i figli di Israele, nostri Padri,<br>
dalla schiavitù d'Egitto,<br>
e li hai fatti passare illesi attraverso il Mar Rosso.<br>
Questa è la notte in cui hai vinto le tenebre del peccato<br>
con lo splendore della colonna di fuoco.<br><br>

<b>R. Tu sei la luce. Tu sei la vita. Gloria a Te Signore!</b><br><br>

Questa è la notte che salva su tutta la terra i credenti nel Cristo<br>
dall'oscurità del peccato e dalla corruzione del mondo,<br>
li consacra all'amore del Padre<br>
e li unisce nella comunione dei santi.<br>
Questa è la notte in cui Cristo spezzando i vincoli della morte<br>
risorge vittorioso dal sepolcro.<br>
O immensità del tuo amore per noi! O inestimabile segno di bontà:<br>
per riscattare lo schiavo, hai sacrificato il tuo Figlio!<br>
Davvero era necessario il peccato di Adamo,<br>
che è stato distrutto con la morte del Cristo.<br>
Felice colpa, felice colpa, felice colpa,<br>
che meritò di avere un così grande redentore!<br>
Il santo mistero di questa notte sconfigge il male,<br>
lava le colpe, restituisce l'innocenza ai peccatori,<br>
la gioia agli afflitti.<br>
O notte veramente gloriosa,<br>
che ricongiunge la terra al cielo e l'uomo al suo creatore!<br><br>

<b>R. Tu sei la luce. Tu sei la vita. Gloria a Te Signore!</b><br><br>

In questa notte di grazia accogli, Padre santo, il sacrificio di lode,<br>
che la Chiesa ti offre per mano dei suoi ministri,<br>
nella solenne liturgia del cero,<br>
frutto del lavoro delle api, simbolo della nuova luce.<br>
Ti preghiamo, dunque, Signore, che questo cero,<br>
offerto in onore del tuo nome<br>
per illuminare l'oscurità di questa notte,<br>
risplenda di luce che mai si spegne.<br>
Salga a te come profumo soave,<br>
si confonda con le stelle del cielo.<br>
Lo trovi acceso la stella del mattino,<br>
questa stella che non conosce tramonto:<br>
Cristo, tuo Figlio, che risuscitato dai morti<br>
fa risplendere sugli uomini la sua luce serena<br>
e vive e regna nei secoli dei secoli.<br>
Amen. Amen. Amen. Amen.<br><br>
</p>


## Prima Lettura
Dal libro della Gènesi   
Gen 1,1-2,2

In principio Dio creò il cielo e la terra. La terra era informe e deserta e le tenebre ricoprivano l’abisso e lo spirito di Dio aleggiava sulle acque.   
Dio disse: «Sia la luce!». E la luce fu. Dio vide che la luce era cosa buona e Dio separò la luce dalle tenebre. Dio chiamò la luce giorno, mentre chiamò le tenebre notte. E fu sera e fu mattina: giorno primo.   
Dio disse: «Sia un firmamento in mezzo alle acque per separare le acque dalle acque». Dio fece il firmamento e separò le acque che sono sotto il firmamento dalle acque che sono sopra il firmamento. E così avvenne. Dio chiamò il firmamento cielo. E fu sera e fu mattina: secondo giorno.   
Dio disse: «Le acque che sono sotto il cielo si raccolgano in un unico luogo e appaia l’asciutto». E così avvenne. Dio chiamò l’asciutto terra, mentre chiamò la massa delle acque mare. Dio vide che era cosa buona. Dio disse: «La terra produca germogli, erbe che producono seme e alberi da frutto, che fanno sulla terra frutto con il seme, ciascuno secondo la propria specie». E così avvenne. E la terra produsse germogli, erbe che producono seme, ciascuna secondo la propria specie, e alberi che fanno ciascuno frutto con il seme, secondo la propria specie. Dio vide che era cosa buona. E fu sera e fu mattina: terzo giorno.   
Dio disse: «Ci siano fonti di luce nel firmamento del cielo, per separare il giorno dalla notte; siano segni per le feste, per i giorni e per gli anni e siano fonti di luce nel firmamento del cielo per illuminare la terra». E così avvenne. E Dio fece le due fonti di luce grandi: la fonte di luce maggiore per governare il giorno e la fonte di luce minore per governare la notte, e le stelle. Dio le pose nel firmamento del cielo per illuminare la terra e per governare il giorno e la notte e per separare la luce dalle tenebre. Dio vide che era cosa buona. E fu sera e fu mattina: quarto giorno.   
Dio disse: «Le acque brùlichino di esseri viventi e uccelli volino sopra la terra, davanti al firmamento del cielo». Dio creò i grandi mostri marini e tutti gli esseri viventi che guizzano e brùlicano nelle acque, secondo la loro specie, e tutti gli uccelli alati, secondo la loro specie. Dio vide che era cosa buona. Dio li benedisse: «Siate fecondi e moltiplicatevi e riempite le acque dei mari; gli uccelli si moltìplichino sulla terra». E fu sera e fu mattina: quinto giorno.   
Dio disse: «La terra produca esseri viventi secondo la loro specie: bestiame, rettili e animali selvatici, secondo la loro specie». E così avvenne. Dio fece gli animali selvatici, secondo la loro specie, il bestiame, secondo la propria specie, e tutti i rettili del suolo, secondo la loro specie. Dio vide che era cosa buona.   
Dio disse: «Facciamo l’uomo a nostra immagine, secondo la nostra somiglianza: dòmini sui pesci del mare e sugli uccelli del cielo, sul bestiame, su tutti gli animali selvatici e su tutti i rettili che strisciano sulla terra».   
E Dio creò l’uomo a sua immagine;   
a immagine di Dio lo creò:   
maschio e femmina li creò.   
Dio li benedisse e Dio disse loro:   
«Siate fecondi e moltiplicatevi,   
riempite la terra e soggiogatela,   
dominate sui pesci del mare e sugli uccelli del cielo   
e su ogni essere vivente che striscia sulla terra».   
Dio disse: «Ecco, io vi do ogni erba che produce seme e che è su tutta la terra, e ogni albero fruttifero che produce seme: saranno il vostro cibo. A tutti gli animali selvatici, a tutti gli uccelli del cielo e a tutti gli esseri che strisciano sulla terra e nei quali è alito di vita, io do in cibo ogni erba verde». E così avvenne. Dio vide quanto aveva fatto, ed ecco, era cosa molto buona. E fu sera e fu mattina: sesto giorno.   
Così furono portati a compimento il cielo e la terra e tutte le loro schiere. Dio, nel settimo giorno, portò a compimento il lavoro che aveva fatto e cessò nel settimo giorno da ogni suo lavoro che aveva fatto.   

Parola di Dio.

## Salmo Responsoriale
Dal Sal 103 (104)

**R. Manda il tuo Spirito, Signore,   
a rinnovare la terra.**

Benedici il Signore, anima mia!   
Sei tanto grande, Signore, mio Dio!   
Sei rivestito di maestà e di splendore,   
avvolto di luce come di un manto. **R.**   

Egli fondò la terra sulle sue basi:   
non potrà mai vacillare.   
Tu l’hai coperta con l’oceano come una veste;   
al di sopra dei monti stavano le acque. **R.**   

Tu mandi nelle valli acque sorgive   
perché scorrano tra i monti.   
In alto abitano gli uccelli del cielo   
e cantano tra le fronde. **R.**   

Dalle tue dimore tu irrighi i monti,   
e con il frutto delle tue opere si sazia la terra.   
Tu fai crescere l’erba per il bestiame   
e le piante che l’uomo coltiva   
per trarre cibo dalla terra. **R.**   

Quante sono le tue opere, Signore!   
Le hai fatte tutte con saggezza;   
la terra è piena delle tue creature.   
Benedici il Signore, anima mia. **R.**   

## Seconda Lettura
Dal libro della Gènesi   
Gen 22,1-18 (lett. breve 22,1-2.9a.10-13.15-18)
 
In quei giorni, Dio mise alla prova Abramo e gli disse: «Abramo!». Rispose: «Eccomi!». Riprese: «Prendi tuo figlio, il tuo unigenito che ami, Isacco, va’ nel territorio di Mòria e offrilo in olocausto su di un monte che io ti indicherò».   
Abramo si alzò di buon mattino, sellò l’asino, prese con sé due servi e il figlio Isacco, spaccò la legna per l’olocausto e si mise in viaggio verso il luogo che Dio gli aveva indicato. Il terzo giorno Abramo alzò gli occhi e da lontano vide quel luogo. Allora Abramo disse ai suoi servi: «Fermatevi qui con l’asino; io e il ragazzo andremo fin lassù, ci prostreremo e poi ritorneremo da voi». Abramo prese la legna dell’olocausto e la caricò sul figlio Isacco, prese in mano il fuoco e il coltello, poi proseguirono tutti e due insieme.   
Isacco si rivolse al padre Abramo e disse: «Padre mio!». Rispose: «Eccomi, figlio mio». Riprese: «Ecco qui il fuoco e la legna, ma dov’è l’agnello per l’olocausto?». Abramo rispose: «Dio stesso si provvederà l’agnello per l’olocausto, figlio mio!». Proseguirono tutti e due insieme. Così arrivarono al luogo che Dio gli aveva indicato; qui Abramo costruì l’altare, collocò la legna, legò suo figlio Isacco e lo depose sull’altare, sopra la legna. Poi Abramo stese la mano e prese il coltello per immolare suo figlio.   
Ma l’angelo del Signore lo chiamò dal cielo e gli disse: «Abramo, Abramo!». Rispose: «Eccomi!». L’angelo disse: «Non stendere la mano contro il ragazzo e non fargli niente! Ora so che tu temi Dio e non mi hai rifiutato tuo figlio, il tuo unigenito».   
Allora Abramo alzò gli occhi e vide un ariete, impigliato con le corna in un cespuglio. Abramo andò a prendere l’ariete e lo offrì in olocausto invece del figlio.   
Abramo chiamò quel luogo «Il Signore vede»; perciò oggi si dice: «Sul monte il Signore si fa vedere».   
L’angelo del Signore chiamò dal cielo Abramo per la seconda volta e disse: «Giuro per me stesso, oracolo del Signore: perché tu hai fatto questo e non hai risparmiato tuo figlio, il tuo unigenito, io ti colmerò di benedizioni e renderò molto numerosa la tua discendenza, come le stelle del cielo e come la sabbia che è sul lido del mare; la tua discendenza si impadronirà delle città dei nemici. Si diranno benedette nella tua discendenza tutte le nazioni della terra, perché tu hai obbedito alla mia voce».   

Parola di Dio.

## Salmo Responsoriale
Dal Sal 15 (16)

**R. Proteggimi, o Dio: in te mi rifugio.**

Il Signore è mia parte di eredità e mio calice:   
nelle tue mani è la mia vita.   
Io pongo sempre davanti a me il Signore,   
sta alla mia destra, non potrò vacillare. **R.**   
 
Per questo gioisce il mio cuore   
ed esulta la mia anima;   
anche il mio corpo riposa al sicuro,   
perché non abbandonerai la mia vita negli inferi,   
né lascerai che il tuo fedele veda la fossa. **R.**   
 
Mi indicherai il sentiero della vita,   
gioia piena alla tua presenza,   
dolcezza senza fine alla tua destra. **R.**   

## Terza Lettura
Dal libro dell’Èsodo   
Es 14,15-15,1

In quei giorni, il Signore disse a Mosè: «Perché gridi verso di me? Ordina agli Israeliti di riprendere il cammino. Tu intanto alza il bastone, stendi la mano sul mare e dividilo, perché gli Israeliti entrino nel mare all’asciutto. Ecco, io rendo ostinato il cuore degli Egiziani, così che entrino dietro di loro e io dimostri la mia gloria sul faraone e tutto il suo esercito, sui suoi carri e sui suoi cavalieri. Gli Egiziani sapranno che io sono il Signore, quando dimostrerò la mia gloria contro il faraone, i suoi carri e i suoi cavalieri».   
L’angelo di Dio, che precedeva l’accampamento d’Israele, cambiò posto e passò indietro. Anche la colonna di nube si mosse e dal davanti passò dietro. Andò a porsi tra l’accampamento degli Egiziani e quello d’Israele. La nube era tenebrosa per gli uni, mentre per gli altri illuminava la notte; così gli uni non poterono avvicinarsi agli altri durante tutta la notte.   
Allora Mosè stese la mano sul mare. E il Signore durante tutta la notte risospinse il mare con un forte vento d’oriente, rendendolo asciutto; le acque si divisero. Gli Israeliti entrarono nel mare sull’asciutto, mentre le acque erano per loro un muro a destra e a sinistra. Gli Egiziani li inseguirono, e tutti i cavalli del faraone, i suoi carri e i suoi cavalieri entrarono dietro di loro in mezzo al mare.   
Ma alla veglia del mattino il Signore, dalla colonna di fuoco e di nube, gettò uno sguardo sul campo degli Egiziani e lo mise in rotta. Frenò le ruote dei loro carri, così che a stento riuscivano a spingerle. Allora gli Egiziani dissero: «Fuggiamo di fronte a Israele, perché il Signore combatte per loro contro gli Egiziani!».   
Il Signore disse a Mosè: «Stendi la mano sul mare: le acque si riversino sugli Egiziani, sui loro carri e i loro cavalieri». Mosè stese la mano sul mare e il mare, sul far del mattino, tornò al suo livello consueto, mentre gli Egiziani, fuggendo, gli si dirigevano contro. Il Signore li travolse così in mezzo al mare. Le acque ritornarono e sommersero i carri e i cavalieri di tutto l’esercito del faraone, che erano entrati nel mare dietro a Israele: non ne scampò neppure uno. Invece gli Israeliti avevano camminato sull’asciutto in mezzo al mare, mentre le acque erano per loro un muro a destra e a sinistra.   
In quel giorno il Signore salvò Israele dalla mano degli Egiziani, e Israele vide gli Egiziani morti sulla riva del mare; Israele vide la mano potente con la quale il Signore aveva agito contro l’Egitto, e il popolo temette il Signore e credette in lui e in Mosè suo servo.   
Allora Mosè e gli Israeliti cantarono questo canto al Signore e dissero:   

## Salmo Responsoriale
**R. Mia forza e mio canto è il Signore,   
d'Israele in eterno è il Salvatore.**   

Voglio cantare in onore del Signore,   
perché Lui è il mio Salvatore,   
è il mio Dio lo voglio lodare,   
è il Dio di mio padre, lo voglio esaltare. **R**   

Il suo nome è il Signore,   
la sua destra è ricolma di potenza,   
la sua destra annienta il nemico   
e lo schiaccia con vittoria infinita. **R**   

Il faraone in cuor suo diceva:   
"L'inseguirò e li raggiungerò".   
Ma col Tuo soffio alzasti le acque   
perché il Tuo popolo attraversasse il mare. **R**   

Soffiasti ancora e il mare ricoprì   
il faraone e il suo potere;   
cavalli e carri e tutti i cavalieri   
furon sommersi nel profondo del mare. **R**   

## Quarta Lettura
Dal libro del profeta Isaìa   
Is 54,5-14

Tuo sposo è il tuo creatore,   
Signore degli eserciti è il suo nome;   
tuo redentore è il Santo d’Israele,   
è chiamato Dio di tutta la terra.   
Come una donna abbandonata   
e con l’animo afflitto, ti ha richiamata il Signore.   
Viene forse ripudiata la donna sposata in gioventù?   
– dice il tuo Dio.   
Per un breve istante ti ho abbandonata,   
ma ti raccoglierò con immenso amore.   
In un impeto di collera   
ti ho nascosto per un poco il mio volto;   
ma con affetto perenne   
ho avuto pietà di te,   
dice il tuo redentore, il Signore.   
Ora è per me come ai giorni di Noè,   
quando giurai che non avrei più riversato   
le acque di Noè sulla terra;   
così ora giuro di non più adirarmi con te   
e di non più minacciarti.   
Anche se i monti si spostassero e i colli vacillassero,   
non si allontanerebbe da te il mio affetto,   
né vacillerebbe la mia alleanza di pace, dice il Signore che ti usa misericordia.   
Afflitta, percossa dal turbine, sconsolata,   
ecco io pongo sullo stibio le tue pietre   
e sugli zaffìri pongo le tue fondamenta.   
Farò di rubini la tua merlatura,   
le tue porte saranno di berilli,   
tutta la tua cinta sarà di pietre preziose.   
Tutti i tuoi figli saranno discepoli del Signore,   
grande sarà la prosperità dei tuoi figli;   
sarai fondata sulla giustizia.   
Tieniti lontana dall’oppressione, perché non dovrai temere,   
dallo spavento, perché non ti si accosterà.   

Parola di Dio.

## Salmo Responsoriale
Dal Sal 29 (30)
 
**R. Ti esalterò, Signore, perché mi hai risollevato.**   
 
Ti esalterò, Signore, perché mi hai risollevato,   
non hai permesso ai miei nemici di gioire su di me.   
Signore, hai fatto risalire la mia vita dagli inferi,   
mi hai fatto rivivere perché non scendessi nella fossa. **R.**   

Cantate inni al Signore, o suoi fedeli,   
della sua santità celebrate il ricordo,   
perché la sua collera dura un istante,   
la sua bontà per tutta la vita.   
Alla sera ospite è il pianto   
e al mattino la gioia. **R.**   

Ascolta, Signore, abbi pietà di me,   
Signore, vieni in mio aiuto!   
Hai mutato il mio lamento in danza;   
Signore, mio Dio, ti renderò grazie per sempre. **R.**   

## Quinta Lettura
Dal libro del profeta Isaìa   
Is 55,1-11

Così dice il Signore:   
«O voi tutti assetati, venite all’acqua,   
voi che non avete denaro, venite;   
comprate e mangiate;   
venite, comprate senza denaro, senza pagare,   
vino e latte.   
Perché spendete denaro per ciò che non è pane,   
il vostro guadagno per ciò che non sazia?   
Su, ascoltatemi e mangerete cose buone   
e gusterete cibi succulenti.   
Porgete l’orecchio e venite a me,   
ascoltate e vivrete.   
Io stabilirò per voi un’alleanza eterna,   
i favori assicurati a Davide.   
Ecco, l’ho costituito testimone fra i popoli,   
principe e sovrano sulle nazioni.   
Ecco, tu chiamerai gente che non conoscevi;   
accorreranno a te nazioni che non ti conoscevano   
a causa del Signore, tuo Dio,   
del Santo d’Israele, che ti onora.   
Cercate il Signore, mentre si fa trovare,   
invocàtelo, mentre è vicino.   
L’empio abbandoni la sua via   
e l’uomo iniquo i suoi pensieri;   
ritorni al Signore che avrà misericordia di lui   
e al nostro Dio che largamente perdona.   
Perché i miei pensieri non sono i vostri pensieri,   
le vostre vie non sono le mie vie.   
Oracolo del Signore.   
Quanto il cielo sovrasta la terra,   
tanto le mie vie sovrastano le vostre vie,   
i miei pensieri sovrastano i vostri pensieri.   
Come infatti la pioggia e la neve scendono dal cielo   
e non vi ritornano senza avere irrigato la terra,   
senza averla fecondata e fatta germogliare,   
perché dia il seme a chi semina   
e il pane a chi mangia,   
così sarà della mia parola uscita dalla mia bocca:   
non ritornerà a me senza effetto,   
senza aver operato ciò che desidero   
e senza aver compiuto ciò per cui l’ho mandata».   

Parola di Dio.

## Salmo Responsoriale
Da Is 12, 2-6

**R. Attingeremo con gioia alle sorgenti della salvezza.**

Ecco, Dio è la mia salvezza;   
io avrò fiducia, non avrò timore,   
perché mia forza e mio canto è il Signore;   
egli è stato la mia salvezza. **R.**

Attingerete acqua con gioia   
alle sorgenti della salvezza.   
Rendete grazie al Signore e invocate il suo nome,   
proclamate fra i popoli le sue opere,   
fate ricordare che il suo nome è sublime. **R.**   

Cantate inni al Signore, perché ha fatto cose eccelse,   
le conosca tutta la terra.   
Canta ed esulta, tu che abiti in Sion,   
perché grande in mezzo a te è il Santo d’Israele. **R.**   

## Sesta Lettura
Dal libro del profeta Baruc   
Bar 3,9-15.32a-Bar 4,1-4

Ascolta, Israele, i comandamenti della vita,   
porgi l’orecchio per conoscere la prudenza.   
Perché, Israele? Perché ti trovi in terra nemica e   
sei diventato vecchio in terra straniera?   
Perché ti sei contaminato con i morti   
e sei nel numero di quelli che scendono negli inferi?   
Tu hai abbandonato la fonte della sapienza!   
Se tu avessi camminato nella via di Dio,   
avresti abitato per sempre nella pace.   
Impara dov’è la prudenza,   
dov’è la forza, dov’è l’intelligenza,   
per comprendere anche dov’è la longevità e la vita,   
dov’è la luce degli occhi e la pace.   
Ma chi ha scoperto la sua dimora,   
chi è penetrato nei suoi tesori?   
Ma colui che sa tutto, la conosce   
e l’ha scrutata con la sua intelligenza,   
colui che ha formato la terra per sempre   
e l’ha riempita di quadrupedi,   
colui che manda la luce ed essa corre,   
l’ha chiamata, ed essa gli ha obbedito con tremore.   
Le stelle hanno brillato nei loro posti di guardia   
e hanno gioito;   
egli le ha chiamate ed hanno risposto: «Eccoci!»,   
e hanno brillato di gioia per colui che le ha create.   
Egli è il nostro Dio,   
e nessun altro può essere confrontato con lui.   
Egli ha scoperto ogni via della sapienza   
e l’ha data a Giacobbe, suo servo,   
a Israele, suo amato.   
Per questo è apparsa sulla terra   
e ha vissuto fra gli uomini.   
Essa è il libro dei decreti di Dio   
e la legge che sussiste in eterno;   
tutti coloro che si attengono ad essa avranno la vita,   
quanti l’abbandonano moriranno.   
Ritorna, Giacobbe, e accoglila,   
cammina allo splendore della sua luce.   
Non dare a un altro la tua gloria   
né i tuoi privilegi a una nazione straniera.   
Beati siamo noi, o Israele,   
perché ciò che piace a Dio è da noi conosciuto.   

Parola di Dio.

## Salmo Responsoriale
Dal Sal 18 (19)

**R. Signore, tu hai parole di vita eterna.**

La legge del Signore è perfetta,   
rinfranca l’anima;   
la testimonianza del Signore è stabile,   
rende saggio il semplice. **R.**   

I precetti del Signore sono retti,   
fanno gioire il cuore;   
il comando del Signore è limpido,   
illumina gli occhi. **R.**   

Il timore del Signore è puro,   
rimane per sempre;   
i giudizi del Signore sono fedeli,   
sono tutti giusti. **R.**   

Più preziosi dell’oro,   
di molto oro fino,   
più dolci del miele   
e di un favo stillante. **R.**

## Settima Lettura
Dal libro del profeta Ezechiele   
Ez 36,16-17a.18-28

Mi fu rivolta questa parola del Signore:   
«Figlio dell’uomo, la casa d’Israele, quando abitava la sua terra, la rese impura con la sua condotta e le sue azioni. Perciò ho riversato su di loro la mia ira per il sangue che avevano sparso nel paese e per gli idoli con i quali l’avevano contaminato. Li ho dispersi fra le nazioni e sono stati dispersi in altri territori: li ho giudicati secondo la loro condotta e le loro azioni.   
Giunsero fra le nazioni dove erano stati spinti e profanarono il mio nome santo, perché di loro si diceva: “Costoro sono il popolo del Signore e tuttavia sono stati scacciati dal suo paese”. Ma io ho avuto riguardo del mio nome santo, che la casa d’Israele aveva profanato fra le nazioni presso le quali era giunta.   
Perciò annuncia alla casa d’Israele: “Così dice il Signore Dio: Io agisco non per riguardo a voi, casa d’Israele, ma per amore del mio nome santo, che voi avete profanato fra le nazioni presso le quali siete giunti. Santificherò il mio nome grande, profanato fra le nazioni, profanato da voi in mezzo a loro. Allora le nazioni sapranno che io sono il Signore – oracolo del Signore Dio –, quando mostrerò la mia santità in voi davanti ai loro occhi.   
Vi prenderò dalle nazioni, vi radunerò da ogni terra e vi condurrò sul vostro suolo. Vi aspergerò con acqua pura e sarete purificati; io vi purificherò da tutte le vostre impurità e da tutti i vostri idoli; vi darò un cuore nuovo, metterò dentro di voi uno spirito nuovo, toglierò da voi il cuore di pietra e vi darò un cuore di carne.   
Porrò il mio spirito dentro di voi e vi farò vivere secondo le mie leggi e vi farò osservare e mettere in pratica le mie norme. Abiterete nella terra che io diedi ai vostri padri; voi sarete il mio popolo e io sarò il vostro Dio”».   

Parola di Dio.

## Salmo Responsoriale
Dai Salmi 41-42
 
**R. Come la cerva anela ai corsi d’acqua,   
così l’anima mia anela a te, o Dio.**   
 
L’anima mia ha sete di Dio,   
del Dio vivente:   
quando verrò e vedrò   
il volto di Dio? **R.**   
 
Avanzavo tra la folla,   
la precedevo fino alla casa di Dio,   
fra canti di gioia e di lode   
di una moltitudine in festa. **R.**   
 
Manda la tua luce e la tua verità:   
siano esse a guidarmi,   
mi conducano alla tua santa montagna,   
alla tua dimora. **R.**   
 
Verrò all’altare di Dio,   
a Dio, mia gioiosa esultanza.   
A te canterò sulla cetra,   
Dio, Dio mio. **R.**   

## Gloria   
{% include canti/228.md %}   

## Epistola
Dalla lettera di san Paolo apostolo ai Romani   
Rm 6,3-11

Fratelli, non sapete che quanti siamo stati battezzati in Cristo Gesù, siamo stati battezzati nella sua morte?   
Per mezzo del battesimo dunque siamo stati sepolti insieme a lui nella morte affinché, come Cristo fu risuscitato dai morti per mezzo della gloria del Padre, così anche noi possiamo camminare in una vita nuova. Se infatti siamo stati intimamente uniti a lui a somiglianza della sua morte, lo saremo anche a somiglianza della sua risurrezione.   
Lo sappiamo: l’uomo vecchio che è in noi è stato crocifisso con lui, affinché fosse reso inefficace questo corpo di peccato, e noi non fossimo più schiavi del peccato. Infatti chi è morto, è liberato dal peccato.   
Ma se siamo morti con Cristo, crediamo che anche vivremo con lui, sapendo che Cristo, risorto dai morti, non muore più; la morte non ha più potere su di lui. Infatti egli morì, e morì per il peccato una volta per tutte; ora invece vive, e vive per Dio. Così anche voi consideratevi morti al peccato, ma viventi per Dio, in Cristo Gesù.   

Parola di Dio.

## Salmo Responsoriale
Dal Sal 117 (118)

**R. Alleluia, alleluia, alleluia.**   

Rendete grazie al Signore perché è buono,   
perché il suo amore è per sempre.   
Dica Israele:   
«Il suo amore è per sempre». **R.**   

La destra del Signore si è innalzata,   
la destra del Signore ha fatto prodezze.   
Non morirò, ma resterò in vita   
e annuncerò le opere del Signore. **R.**

La pietra scartata dai costruttori   
è divenuta la pietra d’angolo.   
Questo è stato fatto dal Signore:   
una meraviglia ai nostri occhi. **R.**   

## Vangelo
Dal Vangelo secondo Luca   
Lc 24,1-12

Il primo giorno della settimana, al mattino presto [le donne] si recarono al sepolcro, portando con sé gli aromi che avevano preparato. Trovarono che la pietra era stata rimossa dal sepolcro e, entrate, non trovarono il corpo del Signore Gesù.   
Mentre si domandavano che senso avesse tutto questo, ecco due uomini presentarsi a loro in abito sfolgorante. Le donne, impaurite, tenevano il volto chinato a terra, ma quelli dissero loro: «Perché cercate tra i morti colui che è vivo? Non è qui, è risorto. Ricordatevi come vi parlò quando era ancora in Galilea e diceva: “Bisogna che il Figlio dell’uomo sia consegnato in mano ai peccatori, sia crocifisso e risorga il terzo giorno”».   
Ed esse si ricordarono delle sue parole e, tornate dal sepolcro, annunciarono tutto questo agli Undici e a tutti gli altri. Erano Maria Maddalena, Giovanna e Maria madre di Giacomo. Anche le altre, che erano con loro, raccontavano queste cose agli apostoli.   
Quelle parole parvero a loro come un vaneggiamento e non credevano ad esse. Pietro tuttavia si alzò, corse al sepolcro e, chinatosi, vide soltanto i teli. E tornò indietro, pieno di stupore per l’accaduto.   

Parola del Signore.   

## Liturgia dell'acqua

**Litanie**   

Signore pietà   
Cristo pietà   
Signore pietà   

Padre, fonte della vita   
**R. Pietà di noi**   
Figlio, parola fatta carne   
**R. Pietà di noi**   
Spirito Santo, fuoco dell'amore   
**R. Pietà di noi**   

Trinità santa che abiti nei cuori   
**R. Pietà di noi**   
Maria, vergine madre di Dio   
**R. Prega per noi**   
Angeli, ministri della gloria   
**R. Pregate per noi**   

S. Giovanni battista, precursore di Cristo   
**R. Prega per noi**   
S. Stefano, ricolmo di Spirito Santo   
**R. Prega per noi**   
S. Ignazio, frumento di Cristo   
**R. Prega per noi**   

S. Agostino, inquieto cercatore di Dio   
**R. Prega per noi**   
S. Davide, re e profeta   
**R. Prega per noi**   
S. Martino, padre del monachesimo in occidente   
**R. Prega per noi**   

S. Benedetto, guida nella vita del vangelo   
**R. Prega per noi**   
S. Francesco, immagine fedele di Cristo   
**R. Prega per noi**   
S. Domenico, predicatore della vita contemplata   
**R. Prega per noi**   

S. Giuseppe, sposo fedele di Maria   
**R. Prega per noi**   
S. Filippo neri, gioioso nello Spirito Santo   
**R. Prega per noi**   
S. Pasquale, umile amante dell'eucarestia   
**R. Prega per noi**   

S. Caterina da Siena ardente di amore per Cristo   
**R. Prega per noi**   
S. Antonio, maestro di comunione fraterna   
**R. Prega per noi**   
Voi tutti Santi della Chiesa   
**R. Pregate per noi**   

Nella Tua misericordia   
**R. Salvaci Signore**   
Da ogni male e peccato   
**R. Salvaci Signore**   
Dalla morte eterna   
**R. Salvaci Signore**   

Per la Tua incarnazione   
**R. Salvaci Signore**   
Per la Tua morte e resurrezione   
**R. Salvaci Signore**   
Per il dono dello Spirito Santo   
**R. Salvaci Signore**   

Conforta e illumina la Tua Santa Chiesa   
**R. Ascoltaci Signore**   
Proteggi il Papa, i vescovi, e i sacerdoti   
**R. Ascoltaci Signore**   
Assisti i missionari del Vangelo   
**R. Ascoltaci Signore**   

Benedici e santifica con la grazia del Tuo Spirito questo fonte battesimale da cui nascono i Tuoi figli   
**R. Ascoltaci Signore**   
Dona al mondo intero la giustizia e la pace   
**R. Ascoltaci Signore**   
Benedici questo popolo a Te consacrato   
**R. Ascoltaci Signore**   

Gesù, fonte dell'acqua della vita   
**R. Ti preghiamo salvaci**   
Gesù, Via, Verità e Vita   
**R. Ti preghiamo salvaci**   
Gesù, figlio del Dio vivente   
**R. Ti preghiamo salvaci**   


{% include canti/024.md %}    
{% include canti/L082.md %}   

## Offertorio   
{% include canti/L225.md %}   

## Comunione   
{% include canti/104.md %}    
{% include canti/L061.md %}   
{% include canti/258.md %}    

## Finale   
{% include canti/LS34.md %}

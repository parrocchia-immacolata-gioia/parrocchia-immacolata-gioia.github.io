# 73. SYMBOLUM '80 (MA LA TUA PAROLA)

<sub><i>Pierangelo Sequeri</i></sub>
<ol>
	<li>Oltre la memoria del tempo che ho vissuto,<br>
		oltre la speranza che serve al mio domani,<br>
		oltre il desiderio di vivere il presente,<br>
		anch'io - confesso - ho chiesto: "Che cosa è verità?"<br><br>
		E Tu, come un desiderio che non ha memorie,<br>
		Padre buono, come una speranza che non ha confini,<br>
		come un tempo eterno sei per me.</li><br>
	<b><li type="A" value="18">Io so quanto amore chiede<br>
		questa lunga attesa del tuo giorno, o Dio;<br>
		luce in ogni cosa io non vedo ancora,<br>
		ma la tua parola mi rischiarerà!</li></b><br>
	<li value="2">Quando le parole non bastano all'amore,<br>
		quando il mio fratello domanda più del pane,<br>
		quando l'illusione promette un mondo nuovo,<br>
		anch'io rimango incerto nel mezzo del cammino.<br><br>
		E Tu, Figlio tanto amato, verità dell'uomo,
		mio Signore; come la promessa di un perdono eterno,<br>
		libertà infinita sei per me.</li><br>
	<li>Chiedo alla mia mente coraggio di cercare,<br>
		chiedo alle mie mani la forza di donare,<br>
		chiedo al cuore incerto passione per la vita<br>
		e chiedo a te, fratello, di credere con me.<br><br>
		E Tu, forza della vita, Spirito d'amore,<br>
		dolce Iddio; grembo d'ogni cosa, tenerezza immensa,<br>
		verità del mondo sei per me.</li>
</ol>

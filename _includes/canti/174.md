# 174. PANE DI VITA

<sub><i>A. M. Galliano / A. Parisi</i></sub>
<ol>
	<li>Pane di vita tu sei, Signore,<br>
		pane del cielo che nutre il cammino;<br>
		noi che veniamo alla mensa del regno<br>
		oggi con fede annunciamo il mistero.</li><br>
	<li>Questo è il mio corpo: prendete e mangiate;<br>
		questo è il mio sangue: prendete e bevete;<br>
		voi che accogliete la mia parola<br>
		della mia vita in eterno vivrete.</li><br>
	<li>Dio d'amore tu sei, o Signore,<br>
		nuova alleanza e fonte di vita;<br>
		noi ti accogliamo, o Dono del Padre,<br>
		noi ti portiamo una sete infinita.</li><br>
	<li>Siamo il tuo corpo che vive nel tempo,<br>
		ma non ci basta l'intero universo;<br>
		Cristo Signore, tu sei nutrimento,<br>
		placa la fame di gioia e d'eterno.</li><br>
	<li>Vieni tra noi e rinnova l'incontro,<br>
		pace rinnova tra il cielo e la terra;<br>
		ad ogni cosa ridona bellezza,<br>
		ad ogni uomo ridona amicizia.</li><br>
	<li>Figli del giorno chiamati alla luce,<br>
		nel tuo splendore viviamo, Signore;<br>
		tu sei il sole che vince la notte,<br>
		tu sei la vita che vince la morte.</li><br>
	<li>Popolo santo in cammino nel mondo,<br>
		tempio che accoglie la tua presenza<br>
		noi ti cantiamo la lode del cuore:<br>
		tu sei, Signore, la nostra speranza.</li>
</ol>
<sub><i>Celebriamo in spirito e verità, Paoline (1992)</i></sub>

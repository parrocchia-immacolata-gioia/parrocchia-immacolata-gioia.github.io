# 43. BENEDETTO SEI TU CHE VIENI
**Benedetto sei tu che vieni   
nel nome del Signore!   
Tu il Santo, tu il Forte,   
tu il Salvatore!**

Figlio di Abramo promesso alla fede,   
Figlio di Dio da sempre invocato   
nel nostro cuore.   
Benedetto sei tu!

Stella di David che annunci il mattino,
Sole a oriente che illumini il mondo   
a pieno giorno.
Benedetto sei tu!

**Benedetto sei tu che vieni...**

Dio con noi, fin dal tempo dei padri,   
Emmanuele, hai svelato ai profeti   
la tua venuta.   
Benedetto sei tu!

Verbo che parli in parole di uomo,   
Dio che scendi sui nostri sentieri   
per incontrarci.   
Benedetto sei tu!

**Benedetto sei tu che vieni...**

Fiore divino sul tronco di Iesse,   
Frutto di donna che inauguri il tempo   
della pienezza.   
Benedetto sei tu!

Acqua di fonte che sgorghi abbondante,   
Pane del cielo donato a salvezza   
lungo il cammino.
Benedetto sei tu!

**Benedetto sei tu che vieni...**

Strada di pace a chi cerca giustizia,   
Re che ci guidi con legge d'amore   
come un pastore.   
Benedetto sei tu!

Porta del regno che s'apre ai bambini,   
Volto di gioia che accoglie con festa   
l'uomo che torna.   
Benedetto sei tu!

**Benedetto sei tu che vieni...**